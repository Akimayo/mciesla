---
title: "Farmer"
year: 2016
lang: "cs"
logo: "../../images/farmer-menu.png"
active: false
wip: false
tags:
  - "Hra"
  - ".NET"
---

Úvod do programování pro mě na střední škole nebyl příliš náročný, jelikož
jsem se kvůli Minecraftu již o dva roky dříve začal učit programovat v Javě. V
hodinách jsem ale neměl příliš co dělat, protože jsem měl práci hotovou velmi
rychle. Ve druhém ročníku jsem tedy začal pracovat na hře inspirované
flashovkou Farmář, kterou jsem hrával na základní škole. Protože jsem ale nic
lepšího v C# neuměl, celou hru jsem naprogramoval s konzolovým grafickým
rozhraním.

Vyloženě jsem se bavil možnostmi menu, které se dalo ovládat pomocí šipek, ne
čísel, jak jsme to dělávali ve škole. Navrhoval jsem textury z Unicode znaků,
dával náhodné ceny prodávaným plodinám i nakupovaným semínkům, hrál jsem si s
měsíčními fázemi a sám jsem si vymyslel serializaci herních dat, která se dala
ukládat, přenášet a načítat.

Co mne dodnes udivuje je, že jsem celý tenhle nesmyls vytvořil bez nejmenší
představy o tom, co je to objektově orientované programování - celá hra je
naprogramována procedurálně. Párkrát jsem se pokoušel naprogramovat obdobnou
hru znovu a lépe, ale nikdy jsem se nedostal přes hlavní menu.
