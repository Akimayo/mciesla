---
title: "R3set"
year: 2020
lang: "cs"
logo: "../../images/r3set-logo.png"
active: true
wip: false
link: "https://www.microsoft.com/p/r3set/9nsgf011vrmr"
tags:
  - ".NET"
  - "UWP"
  - "Office 365"
---

Nepochybně jedněmi z organizací nejvíce postižených pandemií COVID-19 byly školy, obzvláště základní školy. Přechod na distanční výuku byl náročný pro žáky i učitele.

Jednoho dne mne kontaktoval můj bývalý učitel ze společnosti <a href="https://learniga.cz" target="_blank" rel="noopener noreferrer">Learniga</a> a požádal mne, zda bych byl schopný vytvořit aplikaci, která by usnadnila obnovování hesel uživatelů ve službě <a href="https://office.com" target="_blank" rel="noopener noreferrer">Office 365</a>. Po prozkoumání dokumentace <a href="https://developer.microsoft.com/en-us/graph/" target="_blank" rel="noopener noreferrer">Microsoft Graph API</a> Beta a domluvě detailů jsem se pustil do vývoje aplikace nazvané R3set.

Velmi rád pracuji s frameworkem Universal Windows Platform, jelikož nabízí vzhled nativní pro Windows 10 a navíc jsou aplikace distribuovány přes Microsoft Store, což velmi zjednodušuje balíčkovádí aplikací a jejich dodání uživatelům. Microsoft Graph API též poskytuje knihovnu pro .NET, což komunikaci s ní značně ulehčilo.

Správcům se po přihlášení do aplikace zobrazí seznam žáků seskupených podle třídy a během pouhých dvou kliknutí je možné změnit heslo uživatele, což je ohromné zrychlení oproti běžnému způsobu přihlášení do Centra pro správu Office 365, přepnutí na modul uživatelů, nalezení uživatele v dlouhém seznamu a vyplněním formuláře pro změnu hesla.

V prosinci 2020 se aplikace R3set stala mou první zakázkovou aplikací, která spatřila světlo světa, a je nabízena společností Learniga.
