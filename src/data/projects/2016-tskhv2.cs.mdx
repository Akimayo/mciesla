---
title: "Web Tanečního studia Kamily Hlaváčikové - v2"
year: 2016
lang: "cs"
active: false
wip: false
logo: "../../images/tskh-legacy-logo.png"
tags:
  - "Web"
  - "Large-Scale"
  - "PHP"
---

Druhou verzi webu Tanečního studia jsem plánoval udělat bezpečnější, přehlednější a rozsáhlejší. Celý web jsem začal psát od nuly, a to podle návrhového vzoru MVC - ten zajistil přehlednost, tedy alespoň ze začátku.

Při prvním vydání jsem všech tří cílů dosáhl: neukládal jsem hesla v plaintextu a používal jsem komunikaci s databází zabezpečenou proti injection útokům, zmíněný návrhový vzor MVC přinesl potřebnou přehlednost do zdrojového kódu a rozsah povýšil tento projekt z hodnosti webových stránek na hodnost webové aplikace.

Přihlášky, události, novinky, generovaný rozvrh hodin, řada konfigurovatelných bloků webu, vlastní rezervační systém, administrační systém a interní subaplikace pro uchovávání, přehrávání a sdílení hudebních mixů &ndash; no zabralo mi to kolem půl roku na začátku a od té doby přibyla řada dalších funkcí, sem nějaké oprava, tam nějaký edge case. Tato webová aplikace je bez pochyby to největší, co jsem do té doby vytvořil a tento status si držela až do roku 2021, kdy jsem v zaměstnání pracoval na proprietárním CMS.

Samozřejmě jsem v průběhu let objevil řadu nepříliš ideálních vlastností, tentokrát z hlediska výkonu, navíc jsem začal objevovat právní regulace spojené s uchováváním osobních dat a prezentování materiálů pod autorskými právy, musel jsem tedy začít přemýšlet nad [další verzí](2021-tskhv3), která to napraví.
